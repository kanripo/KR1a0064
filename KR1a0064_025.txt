# -*- mode: mandoku-view -*-
#+TITLE: 周易集說
#+DATE: 2015-09-23 09:34:47
#+PROPERTY: JUAN 25
<pb:KR1a0064_WYG_025-1a>¶
欽定四庫全書¶
　周易集說卷二十五¶
　　　　　　　　　　　　　宋　俞琰　撰¶
　爻𫝊六¶
小子之厲義无咎也¶
　居漸進之初而上應无援此固丈夫之所安而幼稚¶
　之子處此則以為危厲畏謹如此宜其无咎也¶
飲食衎衎不素飽也¶
<pb:KR1a0064_WYG_025-1b>¶
　素飽猶詩伐檀素餐注云素空也徳不稱其禄位是¶
　謂尸位素餐今六二以中正之徳居中正之位則非¶
　尸位素餐而徒飽者也¶
夫征不復離羣醜也婦孕不育失其道也利用禦寇順¶
相保也¶
　醜類也九三本乾體與上二陽同類是羣醜也今捨¶
　二陽而居下故曰夫征不復離羣醜也離去聲女以¶
　漸而歸四與三以近比而茍合失其漸進之道故曰¶
<pb:KR1a0064_WYG_025-2a>¶
　婦孕不育失其道也在下二隂皆坤畫順也順則其¶
　情相親有寇難則相與保護故曰利用禦寇順相保¶
　也順釋利字與蒙上九爻傳相似¶
或得其桷順以巽也¶
　求安之道茍能順所遇之時而處之以卑巽何所處¶
　而不安秀巖李氏曰此爻乃所以成巽者故云¶
終莫之勝吉得所願也¶
　二五以中正相配始雖有間之者終必相合但其合¶
<pb:KR1a0064_WYG_025-2b>¶
　有漸耳終得遂其室家之願也¶
其羽可用為儀吉不可亂也¶
　鴻之飛長幼有序雖疾風不亂用其羽而為儀則亦¶
　不可亂也¶
歸妹以娣以恒也跛能履吉相承也¶
　以恒者歸妹用娣以其廣繼嗣而為恒久之道也相¶
　承者佐其嫡以相與奉承其夫也恒也之上无以字¶
　嵩山晁氏曰孟氏京氏无此以字¶
<pb:KR1a0064_WYG_025-3a>¶
利幽人之貞未變常也¶
　屯六二曰反常謂字乃女子之常不字則非常至十¶
　年之後而乃字則反復返其常也此曰未變常謂嫁¶
　者女子之常今九二不願嫁似乎變常然能以幽静¶
　自守是亦女徳之常未為變常也¶
歸妹以須未當也¶
　從嫁當以娣姪以須則未當也秀巖李氏曰當作平¶
　聲叶韻¶
<pb:KR1a0064_WYG_025-3b>¶
愆期之志有待而行也¶
　爻辭言愆期而爻𫝊直述其志以見愆期在我而不¶
　茍從人葢有待而行非為人所棄也行謂出嫁詩泉¶
　水云女子有行是也¶
帝乙歸妹不如其娣之袂良也其位在中以貴行也¶
　六五位在上卦之中以尊貴而行中道則服飾之美¶
　不至於過也夫以帝妹下嫁於諸侯服飾雖過美亦¶
　无害然而古之人尚徳不尚飾務内不務外豈以服¶
<pb:KR1a0064_WYG_025-4a>¶
　飾外觀之美為美哉郭京曰上句舉經不當有也字¶
上六无實承虚筐也¶
　上六以位言上六隂虚无實則六三所承乃虚筐也¶
　六三亦无實而特言上六葢其失在上三不足責也¶
雖旬无咎過旬災也¶
　彖辭云宜日中爻辭云雖旬无咎皆勉之使中者爻¶
　𫝊云過旬災則戒其不可過也文王唯恐其不及孔¶
　子則又恐其過盖與彖𫝊天地之日月説同或疑不¶
<pb:KR1a0064_WYG_025-4b>¶
　釋往有尚葢過旬而不往則災往則有尚其義一也¶
有孚𤼵若信以𤼵志也¶
　爻云𤼵若𫝊乃云𤼵志志葢五之志也在心為志五¶
　居中故言志以其昭昭使人昭昭則六二可以𤼵六¶
　五之志也然信而後諫未信則以為謗已故必待上¶
　之人與吾相信然後可以𤼵其志而撤去其蔽故曰¶
　有孚𤼵若信以𤼵志也信釋孚字蛟峰方氏曰君雖¶
　障蔽至誠未有不動也¶
<pb:KR1a0064_WYG_025-5a>¶
豐其沛不可大事也折其右肱終不可用也¶
　九三剛而不中故不可以當大事其應在上而上六¶
　乃柔暗之人則九三雖有剛明之才亦不可輔之而¶
　成大事也或曰不可大事葢釋日中見沫謂其所見¶
　者微小故不能成大事也人之股肱用事者必居其¶
　右折則不可復續今既折矣雖欲見用終不可得也¶
　終不可用與剥上九同盖絶辭也¶
豐其蔀位不當也日中見斗幽不明也遇其夷主吉行¶
<pb:KR1a0064_WYG_025-5b>¶
也¶
　二四皆豐其蔀而此言位不當者六二中正九四葢¶
　不中不正而自致之也二四皆日中見斗而此言幽¶
　不明者二處離明之中此在離明之外其居使之然¶
　也郭京曰遇其夷主吉志行也今本脱志字葢九四¶
　之志將以有為者也而處位不當又遭不明之時非¶
　得剛明者為之助則不能以有為也今也上有六五¶
　之相遇下有初九之相資此九四之志所以得行也¶
<pb:KR1a0064_WYG_025-6a>¶
　徂徠石氏曰四雖幽晦而遇夷主是以志行而吉葢¶
　祖郭京之説¶
六五之吉有慶也¶
　六五以位言慶者幸而相喜賀之辭以六居五柔暗¶
　之君也下无剛陽之應又為上六所蔽本不能致吉¶
　幸得九四為之輔而獲吉故曰六五之吉有慶也¶
豐其屋天際翔也闚其户閴其无人自藏也¶
　上六豐大其屋如翬斯飛翔于天際可謂極其壯麗¶
<pb:KR1a0064_WYG_025-6b>¶
　矣抑孰知豐極則變而為旅豈能乆處耶闚其户閴¶
　其无人非果无人也有其人而不能下求之爾有如¶
　九三剛明之人與已為正應乃使之埋光鏟彩於下¶
　其蔽之也是誰之過歟葢上六自藏之也孟子云不¶
　祥之實蔽賢者當之然則豐之上六其凶實自為之¶
　非由乎人也¶
旅𤨏𤨏志窮災也¶
　初之災孔子不悲其時之窮但言其志窮何也以其¶
<pb:KR1a0064_WYG_025-7a>¶
　自取之也¶
得童僕貞終无尤也¶
　在旅得童僕之代勞而不至困乏又能以正道固守¶
　何尤之有故曰得童僕貞終无尤也童僕指初貞則¶
　六二自謂若以為得童僕之貞則初六豈貞良者哉¶
旅焚其次亦以傷矣以旅與下其義喪也¶
　過剛非處旅之所宜也過剛而其次被焚亦既傷矣¶
　與下之道復如此義當喪也上言在上指本爻為上¶
<pb:KR1a0064_WYG_025-7b>¶
　此言與下指初六為下三與上皆剛而不中故上以¶
　焚言此以喪言葢各舉其一以相𤼵也節初齊氏曰¶
　亦以傷鄱陽胡氏作亦已傷謂已見傷於上而復不¶
　改以待下也¶
旅于處未得位也得其資斧心未快也¶
　大抵未得位則在人之下其才未得伸其志未得行¶
　况處旅乎旅之四與初皆在人之下者也初六艮體¶
　柔而止四與初位處上卦之下其為人也髙明不以¶
<pb:KR1a0064_WYG_025-8a>¶
　得利為喜故其心不快君子之志葢在乎得位行道¶
　雖兼金乗馬之饋亦未足快于其心豈但資斧¶
終以譽命上逮也¶
　逮及也上逮者上及乎尊位也故有譽命如九四之¶
　未得位則安得譽命上釋終字節齋蔡氏曰上謂上¶
　爻終以譽命及五¶
以旅在上其義焚也喪牛于易終莫之聞也¶
　易中凡稱卦名皆言其所遇之時凡曰在上皆言其¶
<pb:KR1a0064_WYG_025-8b>¶
　所處之位以旅之時而其位在人之上自髙如此人¶
　必怒其僣而害之宜乎其遭焚故曰其義焚也剛亢¶
　絶物况又无應則其䘮牛于易也竟无一人告之故¶
　曰終莫之聞也或曰䘮牛于易一作䘮牛之㓙¶
進退志疑也利武人之貞志治也¶
　初承二而應四而重巽之卦剛柔皆无正應初也從¶
　四乎從二乎是以无所決擇而其志疑惑若能如武¶
　人之貞以自斷其承上之心而順從九二之剛則其¶
<pb:KR1a0064_WYG_025-9a>¶
　志治而不亂矣夫志一也且疑且治何也爻柔故志¶
　疑位剛故志治¶
紛若之吉得中也¶
　不言用史巫三字葢省辭也得中謂事神之禮冝如¶
　此亦非過為也二居下卦之中故言得中¶
頻巽之吝志窮也¶
　九三過剛豈巽順者哉窮而後巽非其本志也¶
田獲三品有功也¶
<pb:KR1a0064_WYG_025-9b>¶
　為大臣者當謙恭下士以收拾天下之人才如巽之¶
　六四可為有功矣有功謂田獵而有獲也¶
九五之吉位正中也¶
　大抵巽不可過甚况人君乎故以九五兩字表而出¶
　之謂九五之所以吉者其位正得其中也¶
巽在牀下上窮也喪其資斧正乎㓙也¶
　居上而過於巽窮而不知變者也固執而㓙則其凶¶
　正當然也非自外來也紫陽朱子曰正乎㓙言必㓙¶
<pb:KR1a0064_WYG_025-10a>¶
和兊之吉行未疑也¶
　人有貮心則疑九四之商兊是也初九在兊之初唯¶
　知近比於九二則其所行盖未疑也¶
孚兊之吉信志也¶
　二與初同徳相信其志葢在初而不在三也二剛中¶
　有守决不妄說于三故曰孚兊之吉信志也¶
來兊之㓙位不當也¶
　位不當明六三位不正也乾正位在九五坤正位在¶
<pb:KR1a0064_WYG_025-10b>¶
　六二震以初九離以六二艮以九三巽以六四坎以¶
　九五兊以上六或以六三為重兊之主非也¶
九四之喜有慶也¶
　九四以位言慶幸之之辭九四居此位能截斷六三¶
　不使之為害盖幸而有此喜故曰九四之喜有慶也¶
孚于剥位正當也¶
　兊正秋之卦初為孟秋中為仲秋末為季秋重卦則¶
　以初二為孟三四為仲五上為季孟秋七月屬否仲¶
<pb:KR1a0064_WYG_025-11a>¶
　秋八月屬觀季秋九月屬剥兊之九五正當剥之六¶
　五故曰位正當也當平聲平菴項氏曰位正當也言¶
　雖兊爻正當剥位也履夬二卦皆成于乾兊故履之¶
　九五稱夬亦曰位正當也言其在履而當夬位也中¶
　孚九五有孚攣如即用小畜九五之辭故亦曰位正¶
　當也言巽體居上四五以正相孚皆與小畜相當也¶
　否九五大人吉亦曰位正當也言此爻正當乾卦九¶
　五大人之位也易中言位正當凡四爻皆兼取兩卦¶
<pb:KR1a0064_WYG_025-11b>¶
　相當之義此外得位之爻或稱正或稱當无兼稱者¶
上六引兊未光也¶
　上六以位言以六居上得説之正是兊之正位也乃¶
　俯從所引為說而不已未足多也又何光焉¶
初六之吉順也¶
　隂當從陽初六之所以吉者以其位處下而能順承¶
　九二之剛也鄭亨仲曰陽資隂則逆隂資陽則順明¶
　夷之六二渙之初六其所資者皆九也故兩卦皆以¶
<pb:KR1a0064_WYG_025-12a>¶
　順為言¶
渙奔其机得願也¶
　居渙之時猶在險難之中望五之机奔就之則其所¶
　願得矣¶
渙其躬志在外也¶
　外謂上也三將脫身于險而與上相應志葢在外¶
渙其羣元吉光大也¶
　六四隂爻安得光大正從九五之陽是以光大¶
<pb:KR1a0064_WYG_025-12b>¶
王居无咎正位也¶
　以九居五王位之正也位釋居字伊川程子曰能如¶
　五之為則居尊位為稱而无咎也¶
渙其血逺害也¶
　上與三相應三曰志在外此曰逺害何也為小人謀¶
　則欲其親君子而從善為君子謀則欲其棄小人而¶
　逺害也害釋血字¶
不出户庭知通塞也¶
<pb:KR1a0064_WYG_025-13a>¶
　爻辭云不出户庭无咎孔子恐占者泥于不出之說¶
　遂于爻𫝊明之曰不出户庭知通塞也謂處節之初¶
　雖當慎守而不出户庭又必知時之通塞也通則行¶
　塞則止義當出則出矣而初則塞而未可出也横渠¶
　張子曰見塞于九二故不出¶
不出門庭凶失時極也¶
　當其可之謂時九二之出維其時矣其出也不早不¶
　後正當其中今也當出而不出則失時之極也¶
<pb:KR1a0064_WYG_025-13b>¶
不節之嗟又誰咎也¶
　不節之嗟咎將誰執當自思其過可也平菴項氏曰¶
　又誰咎也凡三同人之初九以為褒辭解之六二以¶
　為貶辭節之六三王弼從解沙随程迥從同人安世¶
　謂三辭皆无褒貶但言人當自謹而已出門同人我¶
　所當擇致寇之端我所當省不節之嗟我所當慮得¶
　失由巳皆无所歸咎也雖與他爻无咎小異然亦得補¶
　過之方于本義无悖也觀需九三自我致寇敬慎不¶
<pb:KR1a0064_WYG_025-14a>¶
　敗也則解之自我致戎又誰咎也亦教以自反非必¶
　貶辭也¶
安節之亨承上道也¶
　上謂九五也六四之所以安節亨者盖能奉承九五¶
　中正之道而行之也¶
甘節之吉居位中也¶
　節貴乎中中則无過无不及當節而不節則六三有¶
　不節之嗟過于節則上六有苦節之凶惟九五甘節¶
<pb:KR1a0064_WYG_025-14b>¶
　而吉者盖居位之中當位以節无過无不及也¶
苦節貞凶其道窮也¶
　節而得中則可以通行過則其道窮矣洓水司馬公¶
　曰其道窮也者謂其道不可通行於世也¶
初九虞吉志未變也¶
　彖辭云利貞謂中孚之道當固守以正也今以九居¶
　初正也正則其志專一而與四相應蓋未變也家人¶
　之初九亦言志未變皆示人以慎始之道也¶
<pb:KR1a0064_WYG_025-15a>¶
其子和之中心願也¶
　真誠相孚此中心所願也平菴項氏曰中心願甚言¶
　其孚故泰之六四不戒以孚亦曰中心願也¶
或鼓或罷位不當也¶
　六三居不當位心无所主故或鼓或罷而不定若初¶
　九則不如是也¶
馬匹亡絶類上也¶
　絶釋亡字類釋匹字上指六四謂六四絶六三之類¶
<pb:KR1a0064_WYG_025-15b>¶
　于上也伯玉毛氏曰馬匹亡者隂之絶類而從陽者¶
　也坤以喪朋為吉中孚以絶類為无咎節初齊氏曰¶
　絶類上謂其逺絶六三之匹類乎上也或云絶類以¶
　從上或云絶類以自上皆有增字釋經之嫌不若以¶
　上為六四而云六四之絶其類乎上為得孔子釋匹¶
　字之意且於六三得敵可以互𤼵¶
有孚攣如位正當也¶
　小畜之九五云有孚攣如中孚之九五亦云有孚攣¶
<pb:KR1a0064_WYG_025-16a>¶
　如小畜以六四為全卦之主中孚則以六四為上卦¶
　之主中孚之九五正當小畜之九五其位同故其辭¶
　亦同詳見兊九五爻𫝊解當平聲¶
翰音登于天何可長也¶
　翰音而欲效澤鳥之長鳴吾見其力盡而不能繼又¶
　何可長也横渠張子曰上九處中孚之窮不久將變¶
　而為小過之初六故小過初六之爻辭曰飛鳥以凶¶
飛鳥以凶不可如何也¶
<pb:KR1a0064_WYG_025-16b>¶
　處小過之時可下不可上可止不可動初六不安分¶
　處下是燕雀而欲為鴻鵠之髙飛豈所宜哉以此而¶
　凶則其凶不可免吾末如之何也已矣¶
不及其君臣不可過也¶
　遇妣而過其祖此小過也遇臣而過其君謂之小過¶
　可乎蓋遇妣可過于祖遇臣則不可過于君故在祖¶
　言過在君言不及不及其君謂人臣之分不可過也¶
從或戕之凶如何也¶
<pb:KR1a0064_WYG_025-17a>¶
　被戕害而曰凶如何葢甚言其必凶也不釋防之者¶
　以其不能防也能防則不為其&KR0439;害也¶
弗過遇之位不當也往厲必戒終不可長也¶
　位不當謂九四剛失位而不中也當小人過而亨之¶
　時為君子者宜以禮待遇小人葢逢此之時居此之¶
　位不容不然故曰弗過遇之位不當也不得已而往¶
　則其往也不可以久處故曰往厲必戒終不可長也¶
宻雲不雨已上也¶
<pb:KR1a0064_WYG_025-17b>¶
　已上謂隂過于陽也隂陽和則雨今也隂過于陽豈¶
　能成雨乎紫陽朱子曰已上太髙也¶
弗遇過之已亢也¶
　六五曰已上謂其已過也上六又過甚故曰已亢¶
曳其輪義无咎也¶
　初九與六四為正應在既濟之初恐六四之復陷也¶
　竭力以挽其輪輪雖敗其義亦无咎况不敗乎¶
七日得以中道也¶
<pb:KR1a0064_WYG_025-18a>¶
　失而復得以六二能以中道自守也¶
三年克之憊也¶
　憊者勞苦而疲困也敵强曰克三年之久然後克之¶
　則老師費財其憊可知也¶
終日戒有所疑也¶
　懲熱羮者吹冷虀今六四在既濟之時而復渉險難¶
　能无疑乎所以為之防者故疑其又有後患也¶
東鄰殺牛不如西鄰之時也實受其福吉大來也¶
<pb:KR1a0064_WYG_025-18b>¶
　祭在時不在豐禴祭葢時祭也時祭雖薄明神所饗¶
　是以吉太來也時字盖釋禴字虚齋趙氏曰曰實曰¶
　大曰福曰吉皆坎中之陽也¶
濡其首厲何可久也¶
　既濟之終變為未濟葢為乆也平菴項氏曰上六居¶
　濟之終而復陷于險如病愈之後復遇病其能乆乎¶
濡其尾亦不知極也¶
　人之才力有限不可强也在未濟之初早已濡其尾¶
<pb:KR1a0064_WYG_025-19a>¶
　尾濡則不能舉豈能濟乎兹盖不度其才力之所至¶
　而冒然驟進不得其中者也故曰濡其尾亦不知極¶
　也極之義與節九二失時極同亦字承既濟上六濡¶
　其首而言極與正叶猶坤之𤼵與大叶家之實與順¶
　叶蓋魯音之叶如此不必改極為敬以叶正亦不必¶
　改正為直以叶極也¶
九二貞吉中以行正也¶
　以九居二而其位不正故以貞吉戒之然以剛徳居¶
<pb:KR1a0064_WYG_025-19b>¶
　中而無過為則其所行亦正也九二在他卦為不正¶
　在未濟之時以剛居柔葢得為下之正者也¶
未濟征凶位不當也¶
　六爻皆位不當而獨於六三曰位不當以六三才弱¶
　而處下體之上也¶
貞吉悔亡志行也¶
　爻以六三為未濟則九四其濟矣乎九四已脱下卦¶
　之險為近君之大臣是以其志行也¶
<pb:KR1a0064_WYG_025-20a>¶
君子之光其暉吉也¶
　暉者日旁之光故周禮眡祲以十暈為十煇今曰君¶
　子之光其暉吉也則不獨為六五之吉與之比者皆¶
　吉也¶
飲酒濡首亦不知節也¶
　爻辭既兩言有孚而分飲酒濡首為二事則爻𫝊所¶
　謂飲酒濡首亦當分為二事諸説皆以飲酒濡首¶
　渾為一説未之詳玩爾飲酒盖謂孚于六五則足以¶
<pb:KR1a0064_WYG_025-20b>¶
　止矣濡首謂又孚于六三則不知止焉故曰飲酒濡¶
　首亦不知節也¶
　¶
　¶
　¶
　¶
　¶
　周易集説卷二十五¶

