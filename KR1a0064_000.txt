# -*- mode: mandoku-view; -*-
#+TITLE: 周易集說
#+DATE: 2015-08-24 21:56:06.725549
#+PROPERTY: ID KR1a0064
#+PROPERTY: BASEEDITION WYG    
#+PROPERTY: JUAN 提要
<pb:KR1a0064_WYG_000-1a>¶
欽定四庫全書　　　　經部一¶
　周易集説　　　　　　易類¶
　　提要¶
　　　　(臣/)等謹案周易集説四十卷宋俞琰撰琰字¶
　　　　玉吾呉人讀易三十餘年未嘗倦輟其書集¶
　　　　諸家之説用功閲二十八年凡四易稿始成¶
　　　　同時漢東孟淳單父李克寛錢唐白珽西秦¶
　　　　張瑛同郡顔堯煥干文傳諸輩皆推而重之¶
<pb:KR1a0064_WYG_000-1b>¶
　　　　琰嘗與孟淳講坤之六二謂六二既中且正¶
　　　　是以其徳直方惟從乾陽之大不習坤陰之¶
　　　　小故無不利又謂彖傳剛柔上下言來不言¶
　　　　往皆以兩卦相並而取義其發諸儒所未發¶
　　　　多類於此琰又有讀易須知易圖纂要易經¶
　　　　考證易傳考證六十四卦圖古占法卦爻象¶
　　　　占分類易圖合璧連珠易外傳諸書今皆不¶
　　　　傳然其自為後序稱諸編皆舊所作將毁之¶
<pb:KR1a0064_WYG_000-2a>¶
　　　　而兒輩以為可惜又畧加改竄而存於後則¶
　　　　舊刻本附此數書今佚之也乾隆四十六年¶
　　　　十月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR1a0064_WYG_000-3a>¶
周易集說序¶
周易集說者集諸説之善而為之說也曷為善能明三¶
聖人之本旨則善也夫易始作於伏羲僅有六十四卦¶
之畫而未有辭文王作上下經乃始有辭孔子作十翼¶
其辭乃備當知辭本於象象本於畫有畫斯有象有象¶
斯有辭易之理盡在於畫詎可捨六畫之象而専論辭¶
之理哉捨畫而玩辭捨象而窮理辭雖明理雖通非易¶
也漢去古未逺諸儒訓解多論象數蓋亦有所本至魏¶
<pb:KR1a0064_WYG_000-3b>¶
王弼以老莊之虚无倡於前普韓康伯又和於後聖人¶
之本㫖遂晦沿襲至于唐諸儒皆宗之太宗詔名儒定¶
九經正義於易則取王韓而孔穎達輩以當時所尚故¶
雖其説未盡善亦必為之回護由是二三百年間皆以¶
虚无為髙至宋濂洛諸公彬彬輩出一埽虚无之弊聖¶
人之本㫖始明奈何世之尚占而宗邵康節者則以義¶
理為虚文尚辭而宗程伊川者則以象數為末技而邵¶
程之學分為兩家羲畫周經亦為兩途遂使學者莫之¶
<pb:KR1a0064_WYG_000-4a>¶
適從逮夫紫陽朱子本義之作𤼵邵程之未𤼵辭必本¶
於畫理不外於象聖人之本㫖於是乎大明焉琰幼承¶
父師面命首讀朱子本義次讀程𫝊長與朋友講明則¶
又有程朱二公所未言者於心蓋不能無疑乃歴考諸¶
家易說摭其英華萃為一書名曰大易㑹要凡一百三¶
十卷不揣固陋遂自至元甲申集諸説之善而為之說¶
凡四十卷因名之曰周易集説云元貞丙申五月六日¶
林屋山人俞琰序¶
